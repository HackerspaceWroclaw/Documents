# Proponowany regulamin utrzymywania porządku w Hackerspace (RFC)

1. Każda osoba korzystająca z lokalu ma obowiązek posprzątać po sobie. Dotyczy to m.in. umycia po sobie naczyń, posprzątania po lutowaniu, wyrzucenia wyprodukowanych śmieci, odkurzenia trocin, wytarcia rozlanych płynów.

2. Wszystkie maszyny, narzędzia i materiały eksploatacyjne dostępne w Hackerspace są dostępne do użycia:
    a. Nie ma potrzeby pytania nikogo o to, czy można skorzystać.
    b. Korzystanie jest dozwolone w zdroworozsądkowym zakresie - np. zużycie jednej sztuki Arduino nie jest problemem, zużywając dziesięć należy pokryć ich koszty.
    c. Maszyn i narzędzi należy używać z dbałością, by ich nie uszkodzić.
    d. Wyjątek: niektóre maszyny wymagają przeszkolenia przed użyciem.
(te maszyny maszyny powinny być odpowiednio oznaczone)

3. Prywatne sprzęty przeznaczone do użycia dla wszystkich powinny być:
    a. Opisane nickiem właściciela.
    b. Oklejone zieloną naklejką “Korzystaj śmiało”.

4. Prywatne sprzęty nie przeznaczone do użycia dla wszystkich powinny być:
    a. Opisane nickiem właściciela.
    b. Trzymane w przestrzeni wyznaczonej jako przestrzeń magazynowa dla członków - w pomieszczeniu storage, w hardroomie nad drzwiami, w piwnicy.
(trzeba wybrać przestrzenie i je oznaczyć “Storage dla członków”)
    c. Przechowywane w sposób, który chroni je przed przypadkowym uszkodzeniem lub zagubieniem - drobne przedmioty trzymane w pudełkach, urządzenia elektroniczne z założoną obudową, itp.

5. Jeśli sprzęt nie jest opisany, domniema się, że jest spejsowy, i można z niego korzystać.

6. Obowiązek opisania sprzętu, przechowywania go we właściwym miejscu, oraz zabezpieczenia go przed uszkodzeniem lub zagubieniem spoczywa na właścicielu.

7. Obowiązuje absolutny zakaz składowania rzeczy w przestrzeniach nie przeznaczonych do tego - np. na podłogach, w rogach pomieszczeń, na blatach, pod biurkami, na parapetach, itp.

8. Przedmioty pozostawione w przypadkowych miejscach trafią do pojemnika “porzucone”, który po min. miesiącu okresu karencji zostanie rozgrabiony na rzecz Hackerspace i członków.
(trzeba zorganizować dwa pojemniki i zrobić na nich opis z instrukcją rotacji np. w pierwszą środę każdego miesiąca)

9. Hackerspace nie jest miejscem na sprzęty i przedmioty, które łatwo mogą zrobić krzywdę użytkownikowi i sprzętom. Przykładami takich rzeczy są:
    a. Chemikalia w nieszczelnych pojemnikach.
    b. Substancje toksyczne w kontakcie (nawet w szczelnych pojemnikach).
    c. Elektronarzędzia pozbawione osłon elementów ruchomych.
    d. Urządzenia elektryczne, w których napięcia niebezpieczne nie są należycie osłonięte.
    e. Przedmioty delikatne, które nie są zabezpieczone przed uszkodzeniem.
    f. Baterie LiPo o wątpliwym statusie - stare, napuchnięte, pozbawione obudowy, porzucone przez właściciela.
    g. Urządzenia niesprawne (chyba, że zostaną wyraźnie oznaczone jako niesprawne na czas ich naprawy).

10. Hackerspace nie jest miejscem przynoszenia i utylizacji złomu elektronicznego.
