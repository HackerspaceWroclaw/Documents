---
# configuration for pandoc - gathered from various sources online, mostly Stack Overflow
geometry: a4paper,margin=1in
fontsize: 12pt
documentclass: extarticle
pagestyle: empty
header-includes:
- \pagenumbering{gobble}

title: "Regulamin Lokalu Hackerspace Wrocław"
author: "z dnia 14 października 2024 r."
---

Niniejszy regulamin obowiązuje wszystkie osoby korzystające z przestrzeni Stowarzyszenia Hackerspace Wrocław - zarówno Członków, jak i osoby odwiedzające. Osoby nie będące Członkami Stowarzyszenia mogą przebywać w lokalu tylko pod obecność Członka.

## Korzystanie z urządzeń

1. Wszystkie urządzenia, maszyny, narzędzia i materiały eksploatacyjne na stanowiskach pracy w Hackerspace są dostępne do użycia, chyba, że zostały opisane inaczej.

2. Maszyn i narzędzi należy używać z dbałością, by ich nie uszkodzić.

3. Należy obowiązkowo zgłaszać na forum awarie urządzeń oraz zużycie wszelkich materiałów eksploatacyjnych (taśmy i papier do drukarek, papiery ścierne, wkręty, ręczniki papierowe, itd.).

4. Korzystając z materiałów eksploatacyjnych o znacznej wartości (powyżej 50zł) należy pokryć ich koszty, zwłaszcza, gdy korzysta się z nich regularnie.

## Bezpieczeństwo

1. Korzystając ze maszyn i urządzeń robisz to na własną odpowiedzialność i oświadczasz, że powiadasz odpowiednią wiedzę i przeszkolenie z zakresu bezpieczeństwa.

2. Przy korzystaniu z maszyn obowiązkowe jest stosowanie odpowiednich środków ochrony osobistej.

3. Hackerspace nie jest miejscem na sprzęty i przedmioty, które łatwo mogą zrobić krzywdę użytkownikowi i sprzętom. Przykładami takich rzeczy są:

    - Chemikalia w nieszczelnych pojemnikach.
    - Substancje toksyczne w kontakcie (nawet w szczelnych pojemnikach).
    - Elektronarzędzia pozbawione fabrycznie montowanych osłon elementów ruchomych.
    - Urządzenia elektryczne, w których napięcia niebezpieczne nie są należycie osłonięte i istnieje ryzyko porażenia prądem.
    - Baterie LiPo o wątpliwym statusie - stare, napuchnięte, pozbawione obudowy, porzucone przez właściciela.
    - Przedmioty ostre (np. noże, dłuta) bez odpowiedniego zabezpieczenia ostrej krawędzi.

## Porządek

1. Każda osoba korzystająca z lokalu ma obowiązek posprzątać po sobie. Dotyczy to m.in. umycia po sobie naczyń, posprzątania po lutowaniu, wyrzucenia wyprodukowanych śmieci, odkurzenia trocin, wytarcia rozlanych płynów. Wyprodukowane odpady wymagające utylizacji należy umieścić w odpowiednim pojemniku jeśli taki istnieje (np. elektrośmieci) lub zutylizować samodzielnie zgodnie z obowiązującymi przepisami (np. substancje chemiczne). Wszystkie użyte narzędzia i materiały należy po wykonanej pracy odłożyć na miejsce.

2. Każdy Członek Stowarzyszenia ma obowiązek uczestniczyć w sprzątaniu lokalu według ustalonego grafiku. Obowiązek ustalenia zakresu i grafiku sprzątania należy do zarządu.

3. Obowiązuje zasada czystych blatów - po zakończeniu pracy na powierzchniach roboczych mogą znajdować się tylko sprzęty, które mieszkają tam na stałe.

4. Przechowując w Hackerspace projekty długoterminowe należy zadbać, by były podpisane, zabezpieczone przed uszkodzeniem, by nie były uciążliwe dla innych użytkowników lokalu, oraz zakończyć projekt w rozsądnym czasie.

5. Przynosząc do Hackerspace nowe sprzęty do użytku wspólnego należy zadbać, by były sprawne, podpisane, miały wyznaczone miejsce przechowywania, a potrzebna instrukcja/dokumentacja użycia była dostępna dla wszystkich.

6. Obowiązek udostępnienia instrukcji/dokumentacji/kodu źródłowego dotyczy również wszystkich projektów/elementów infrastruktury tworzonych w HS do użytku wspólnego.

7. Hackerspace nie jest miejscem przynoszenia i składowania złomu elektronicznego i starych gratów.

## Przedmioty prywatne

1. Wszystkie przedmioty prywatne powinny być opisane imieniem i nazwiskiem lub nickiem właściciela. Obowiązek opisania sprzętu, przechowywania go we właściwym miejscu, oraz zabezpieczenia go przed uszkodzeniem lub zagubieniem spoczywa na właścicielu.

2. Przedmioty prywatne przeznaczone do użycia dla wszystkich powinny być oklejone zieloną naklejką “Korzystaj śmiało”.

3. Przedmioty prywatne nieprzeznaczone do użycia dla wszystkich powinny być trzymane w przestrzeni magazynowej dla członków. Każdemu członkowi przysługuje jedna półka na pudełko PAPPIS, na której należy trzymać porządek.

4. Przedmioty porzucone trafią do pojemnika "lost+found", który po miesiącu okresu karencji zostanie rozgrabiony na rzecz Hackerspace i jego członków.
