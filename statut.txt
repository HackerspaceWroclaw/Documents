§ I. POSTANOWIENIA OGÓLNE

§ I.1. Stowarzyszenie nosi nazwę: „Hackerspace Wrocław”, w skrócie „HS:WRO”, w języku angielskim „Hackerspace Wroclaw”. W dalszej części statutu jest nazywane „Stowarzyszeniem”.
§ I.2. Stowarzyszenie jest zawiązane na czas nieokreślony. Posiada osobowość prawną. Działa na podstawie przepisów ustawy z dnia 7 kwietnia 1989 r. Prawo o Stowarzyszeniach (Dz.U. z 2001, Nr 79, poz. 855 z pózn. zm.) oraz niniejszego statutu.
§ I.3. Terenem działania Stowarzyszenia jest Rzeczpospolita Polska, a siedzibą miasto Wrocław.
§ I.4. Dla realizacji celów statutowych Stowarzyszenie może działać na terenie innych państw z poszanowaniem tamtejszego prawa.
§ I.5. Stowarzyszenie może być członkiem innych krajowych i międzynarodowych organizacji o podobnych celach.
§ I.6. Działalność Stowarzyszenia oparta jest przede wszystkim na pracy społecznej członków. Do prowadzenia swych spraw Stowarzyszenie może zatrudniać pracowników.
§ I.7. Członkami Stowarzyszenia mogą być cudzoziemcy, włącznie z osobami nie mającymi miejsca zamieszkania na terytorium Rzeczypospolitej Polskiej.

§ II. CELE I ŚRODKI DZIAŁANIA

§ II.1. Celem Stowarzyszenia jest upowszechnianie wiedzy, wspieranie innowacyjności oraz rozwój interdyscyplinarnych badań, prac naukowo-badawczych, działań kulturalnych oraz artystycznych.
§ II.2. Stowarzyszenie swe cele realizuje poprzez:
§ II.2.1. tworzenie i utrzymywanie infrastruktury stymulującej rozwój projektów i użyczanie potrzebnych narzędzi,
§ II.2.2. realizacje i wspieranie projektów naukowych,
§ II.2.3. działalność edukacyjną, w szczególności prowadzenie spotkań, konferencji, seminariów, wykładów i szkoleń,
§ II.2.4. organizowanie konkursów i imprez promocyjnych oraz działalność kulturalną, w szczególności organizowanie wystaw, prezentacji, projekcji, happeningów oraz udział w wydarzeniach promujących naukę, edukacje, sztukę, etc.,
§ II.2.5. działalność publicystyczną i wydawniczą,
§ II.2.6. integrację środowiska akademickiego, naukowego, przemysłowego i artystycznego,
§ II.2.7. współpracę z krajowymi i zagranicznymi organizacjami o podobnych celach.

§ III. CZŁONKOWIE

§ III.1. Członkami Stowarzyszenia mogą być osoby fizyczne i prawne.
§ III.2. Stowarzyszenie posiada członków:
§ III.2.1. zwyczajnych,
§ III.2.2. wspierających,
§ III.2.3. honorowych.
§ III.3. Członkiem zwyczajnym Stowarzyszenia może być każda osoba fizyczna, która spełni wszystkie poniższe warunki:
§ III.3.1. złoży deklarację członkowską na piśmie,
§ III.3.2. przedstawi pozytywną opinię co najmniej jednego członka zwyczajnego Stowarzyszenia.
§ III.4. Osoba fizyczna staje się członkiem zwyczajnym Stowarzyszenia po zaakceptowaniu pisemnej deklaracji członkowskiej uchwałą Zarządu Stowarzyszenia.
§ III.5. Członkiem wspierającym Stowarzyszenia może być każda osoba fizyczna lub prawna, która spełni wszystkie poniższe warunki:
§ III.5.1. złoży deklarację członkowską na piśmie,
§ III.5.2. zadeklaruje pomoc finansową, rzeczową lub merytoryczną w realizacji celów Stowarzyszenia, w formie i wielkości uzgodnionej z Zarządem Stowarzyszenia. Zadeklarowana pomoc musi zostać potwierdzona umową.
§ III.6. Osoba fizyczna lub prawna staje się członkiem wspierającym Stowarzyszenia po zaakceptowaniu pisemnej deklaracji członkowskiej uchwałą Zarządu Stowarzyszenia.
§ III.7. Członkiem honorowym Stowarzyszenia może być każda osoba fizyczna, która spełni wszystkie poniższe warunki:
§ III.7.1. jest pełnoletnia,
§ III.7.2. wyrazi pisemną zgodę na nadanie jej w/w tytułu,
§ III.7.3. wniosła wybitny wkład w działalność i rozwój Stowarzyszenia lub posiada znaczący wkład w dziedzinach zgodnych z celami Stowarzyszenia,
§ III.7.4. zostanie zgłoszona przez co najmniej 10 członków zwyczajnych Stowarzyszenia lub Zarząd Stowarzyszenia.
§ III.8. Osoba fizyczna staje się członkiem honorowym Stowarzyszenia po zaakceptowaniu wniosku na Walnym Zebraniu Członków.
§ III.9. Członkowie zwyczajni Stowarzyszenia mają prawo:
§ III.9.1. korzystania z dorobku, majątku i wszelkich form działalności Stowarzyszenia,
§ III.9.2. udziału w zebraniach, wykładach oraz imprezach organizowanych przez Stowarzyszenie,
§ III.9.3. zgłaszania wniosków dotyczących działalności Stowarzyszenia,
§ III.9.4. biernego i czynnego uczestniczenia w wyborach do Zarządu Stowarzyszenia.
§ III.10. Członkowie zwyczajni Stowarzyszenia mają obowiązek:
§ III.10.1. aktywnego udziału w działalności Stowarzyszenia i realizacji jego celów,
§ III.10.2. przestrzegania statutu i uchwał władz Stowarzyszenia,
§ III.10.3. regularnego opłacania składek.
§ III.11. Członkowie wspierający Stowarzyszenia mają prawo:
§ III.11.1. korzystania z dorobku, majątku i wszelkich form działalności Stowarzyszenia,
§ III.11.2. udziału w zebraniach, wykładach oraz imprezach organizowanych przez Stowarzyszenie,
§ III.11.3. zgłaszania wniosków dotyczących działalności Stowarzyszenia,
§ III.11.4. brania udziału z głosem doradczym w statutowych władzach Stowarzyszenia.
§ III.12. Członkowie wspierający Stowarzyszenia mają obowiązek:
§ III.12.1. aktywnego udziału w działalności Stowarzyszenia i realizacji jego celów,
§ III.12.2. przestrzegania statutu oraz uchwał Zarządu Stowarzyszenia,
§ III.12.3. wywiązywania się z zadeklarowanych świadczeń.
§ III.13. Członkowie honorowi Stowarzyszenia mają prawo:
§ III.13.1. korzystania z dorobku, majątku i wszelkich form działalności Stowarzyszenia,
§ III.13.2. udziału w zebraniach, wykładach oraz imprezach organizowanych przez Stowarzyszenie,
§ III.13.3. zgłaszania wniosków dotyczących działalności Stowarzyszenia,
§ III.13.4. brania udziału z głosem doradczym w statutowych władzach Stowarzyszenia.
§ III.14. Członkowie Honorowi Stowarzyszenia mają obowiązek:
§ III.14.1. przestrzegania statutu oraz uchwał władz Stowarzyszenia.
§ III.15. Członkowie wspierający i honorowi Stowarzyszenia są zwolnieni ze składek członkowskich.
§ III.16. Członkowie wspierający i honorowi Stowarzyszenia nie posiadają biernego i czynnego prawa wyborczego we władzach Stowarzyszenia.
§ III.17. Różnych rodzajów członkostw nie można łączyć.
§ III.18. Utrata członkostwa następuje na skutek:
§ III.18.1. pisemnej rezygnacji złożonej na ręce Zarządu,
§ III.18.2. wykluczenia z grona Członków przez Zarząd z powodu:
§ III.18.2.1. łamania statutu lub nieprzestrzegania uchwał Zarządu Stowarzyszenia,
§ III.18.2.2. unikania lub notorycznego braku udziału w pracach Stowarzyszenia,
§ III.18.2.3. łamania zasad współpracy ze Stowarzyszeniem,
§ III.18.2.4. braku regularnych wpłat składek członkowskich,
§ III.18.2.5. łamania zasad współżycia społecznego na szkodę Stowarzyszenia,
§ III.18.2.6. śmierci członka,
§ III.18.2.7. utraty osobowości prawnej przez osoby prawne,
§ III.18.3. Utrata członkostwa następuje na podstawie uchwały Zarządu, z wyjątkiem sytuacji opisanej w § III, pkt. 18.1 oraz pkt.18.2, podpunkty 6 oraz 7, kiedy następuje ona automatycznie.
§ III.18.4. Od uchwały Zarządu w sprawie pozbawienia członkostwa zainteresowanemu przysługuje odwołanie do Walnego Zgromadzenia Członków.
§ III.18.4.1. Odwołanie powinno zostać przekazane Zarządowi w formie pisemnej w terminie 14 dni od chwili poinformowania zainteresowanego o treści uchwały Zarządu.
§ III.18.4.2. Decyzja ws. odwołania, rozpatrywana przez Walne Zgromadzenie Członków, jest ostateczna i wchodzi w życie w trybie natychmiastowym.

§ IV. WŁADZE

§ IV.1. Władzami Stowarzyszenia są:
§ IV.1.1. Walne Zgromadzenie Członków,
§ IV.1.2. Zarząd,
§ IV.1.3. Komisja Rewizyjna.
§ IV.2. Wybieralnymi władzami Stowarzyszenia są:
§ IV.2.1. Zarząd,
§ IV.2.2. Komisja Rewizyjna.
§ IV.3. Kadencja wszystkich władz wybieralnych Stowarzyszenia trwa rok.
§ IV.4. Uchwały wszystkich władz Stowarzyszenia zapadają zwykłą większością głosów przy obecności co najmniej połowy członków uprawnionych do głosowania, stanowiących kworum, chyba że dalsze postanowienia statutu stanowią inaczej.
§ IV.5. Uchwały o wyborze i odwoływaniu władz Stowarzyszenia, zmianach statutu oraz rozwiązania Stowarzyszenia zapadają zawsze bezwzględną większością głosów (co najmniej 2/3 zgromadzonych) uprawnionych do glosowania, przy obecności co najmniej ½ członków zwyczajnych Stowarzyszania.
§ IV.6. Uchwały wszystkich władz Stowarzyszenia zapadają w trybie głosowania jawnego lub, na wniosek co najmniej jednego uczestnika zebrania, będącego członkiem zwyczajnym, tajnego.
§ IV.7. Walne Zgromadzenie Członków jest najwyższą władzą Stowarzyszenia. Jego zadaniami są:
§ IV.7.1. określenie głównych kierunków działania i rozwoju Stowarzyszenia,
§ IV.7.2. uchwalanie zmian statutu,
§ IV.7.3. uchwalanie budżetu,
§ IV.7.4. wybór i odwoływanie wszystkich władz Stowarzyszenia, a także ich pojedynczych członków,
§ IV.7.5. udzielanie Zarządowi absolutorium na wniosek Komisji Rewizyjnej,
§ IV.7.6. ustalanie wysokości składek członkowskich oraz innych świadczeń na rzecz Stowarzyszenia,
§ IV.7.7. rozpatrywanie i zatwierdzanie sprawozdań władz Stowarzyszenia,
§ IV.7.8. rozpatrywanie wniosków i postulatów zgłoszonych przez członków Stowarzyszenia lub jego władze,
§ IV.7.9. rozpatrywanie odwołań od uchwał Zarządu,
§ IV.7.10. podejmowanie uchwały o rozwiązaniu Stowarzyszenia i przeznaczeniu jego majątku,
§ IV.7.11. podejmowanie uchwał w każdej sprawie wniesionej pod obrady, we wszystkich sprawach nie zastrzeżonych do kompetencji innych władz Stowarzyszenia.
§ IV.7.12. W Walnym Zgromadzeniu Członków biorą udział:
§ IV.7.12.1. z głosem stanowiącym – członkowie zwyczajni,
§ IV.7.12.2. z głosem doradczym – członkowie wspierający, członkowie honorowi oraz zaproszeni goście.
§ IV.7.13. Walne Zgromadzenie Członków może być zwyczajne i nadzwyczajne.
§ IV.7.14. Walne Zgromadzenie Członków zwyczajne jest zwoływane nie rzadziej niż raz na rok.
§ IV.7.15. Walne Zgromadzenie Członków zwyczajne jest zwoływane przez Zarząd i odbywa się w siedzibie Stowarzyszania.
§ IV.8. Dla zwołania zwyczajnego Walnego Zgromadzenia Członków Zarząd podaje dwa terminy. Jeśli w pierwszym terminie nie zbierze się kworum, Walne Zgromadzenie Członków odbywa się w drugim terminie.
§ IV.8.1. Termin obrad Zarząd podaje do wiadomości wszystkich członków co najmniej 14 dni przed pierwszym terminem zebrania.
§ IV.8.2. Aby Walne Zgromadzenie Członków mogło się rozpocząć, w pierwszym terminie wymagane jest kworum, czyli obecność co najmniej połowy ogólnej liczby zwyczajnych członków Stowarzyszenia.
§ IV.8.3. W drugim terminie kworum nie jest wymagane.
§ IV.8.4. Oba terminy Walnego Zgromadzenia Członków nie mogą być odległe od siebie bardziej niż 14 dni kalendarzowych.
§ IV.9. Walne Zgromadzenie Członków nadzwyczajne może się odbyć w każdym czasie.
§ IV.10. Walne Zgromadzenie nadzwyczajne obraduje nad sprawami, dla których zostało zwołane.
§ IV.11. Walne Zgromadzenie Członków nadzwyczajne jest zwoływane:
§ IV.11.1. przez Zarząd,
§ IV.11.2. na wniosek Komisji Rewizyjnej,
§ IV.11.3. na pisemny wniosek co najmniej 1/3 ogólnej liczby członków zwyczajnych Stowarzyszenia, złożony na ręce Zarządu.
§ IV.11.3.1. Zarząd zobowiązany jest w ciągu 7 dni od otrzymania wniosku podjąć uchwałę o zwołaniu nadzwyczajnego Walnego Zgromadzenia.
§ IV.12. Dla zwołania nadzwyczajnego Walnego Zgromadzenia Członków wnioskujący podaje dwa terminy. Jeśli w pierwszym terminie nie zbierze się kworum, Walne Zgromadzenie Członków odbywa się w drugim terminie
§ IV.12.1. Termin obrad podaje wnioskujący do wiadomości wszystkich członków co najmniej 7 dni przed pierwszym terminem zebrania.
§ IV.12.2. Aby Walne Zgromadzenie Członków nadzwyczajne mogło się rozpocząć, w pierwszym terminie wymagane jest kworum, czyli obecność co najmniej połowy ogólnej liczby zwyczajnych członków Stowarzyszenia.
§ IV.12.3. W drugim terminie kworum nie jest wymagane.
§ IV.12.4. Oba terminy nadzwyczajnego Walnego Zgromadzenia Członków nie mogą być odległe od siebie bardziej niż 7 dni kalendarzowych.
§ IV.13. Zarząd jest powołany do kierowania całą działalnością Stowarzyszenia zgodnie z uchwałami Walnego Zgromadzenia Członków.
§ IV.14. W skład Zarządu wchodzi trzech równorzędnych członków.
§ IV.15. Do kompetencji Zarządu należą:
§ IV.15.1. realizacja celów Stowarzyszenia,
§ IV.15.2. wykonywanie uchwał Walnego Zgromadzenia Członków,
§ IV.15.3. sporządzanie planów pracy i budżetu,
§ IV.15.4. sprawowanie zarządu nad majątkiem Stowarzyszenia,
§ IV.15.5. podejmowanie uchwał o zarządzaniu majątkiem Stowarzyszenia,
§ IV.15.6. reprezentowanie Stowarzyszenia na zewnątrz,
§ IV.15.7. zwoływanie Walnego Zgromadzenia Członków,
§ IV.15.8. przyjmowanie i skreślanie członków,
§ IV.15.9. składanie sprawozdań ze swojej działalności na Walnym Zgromadzeniu Członków,
§ IV.15.10. sporządzanie rocznego sprawozdania finansowego.
§ IV.16. Posiedzenia Zarządu odbywają się w potrzebie, nie rzadziej jednak niż raz na rok.
§ IV.17. Posiedzenia Zarządu zwołuje:
§ IV.17.1. dwóch członków zarządu działających łącznie,
§ IV.17.2. Komisja Rewizyjna.
§ IV.18. Komisja Rewizyjna powoływana jest do sprawowania kontroli nad działalnością Stowarzyszenia.
§ IV.19. Komisja Rewizyjna składa się z 5 równorzędnych członków.
§ IV.20. Do kompetencji Komisji Rewizyjnej należy:
§ IV.20.1. kontrolowanie działalności Zarządu,
§ IV.20.2. składanie wniosków z kontroli na Walnym Zgromadzeniu Członków,
§ IV.20.3. prawo wystąpienia z wnioskiem o zwołanie Walnego Zgromadzenia Członków oraz zebrania Zarządu,
§ IV.20.4. składanie wniosków o absolutorium dla Zarządu Stowarzyszenia,
§ IV.20.5. składanie sprawozdań ze swojej działalności na Walnym Zgromadzeniu Członków,
§ IV.20.6. zatwierdzanie rocznego sprawozdania finansowego.
§ IV.21. W razie gdy skład władz Stowarzyszenia ulegnie zmniejszeniu w czasie trwania kadencji, uzupełnienie ich składu może nastąpić w drodze kooptacji, której dokonują pozostali członkowie organu, który uległ zmniejszeniu. W tym trybie można powołać nie więcej niż połowę składu organu. Kadencja dokooptowanego członka organu kończy się wraz z kadencją całego organu.

§ V. MAJĄTEK I FUNDUSZE

§ V.1. Majątek Stowarzyszenia powstaje z:
§ V.1.1. składek członkowskich,
§ V.1.2. subwencji, darowizn, spadków i zapisów,
§ V.1.3. wpływów z odpłatnej działalności statutowej,
§ V.1.4. wpływów z ofiarności publicznej,
§ V.1.5. dochodów z majątku, odsetek oraz kapitału,
§ V.1.6. dotacji,
§ V.1.7. wpływów z loterii, aukcji i sponsoringu,
§ V.1.8. zbiórek publicznych.
§ V.2. Stowarzyszenie prowadzi gospodarkę finansową zgodnie z obowiązującymi przepisami.
§ V.3. Organem kompetentnym w zakresie zarządzania majątkiem Stowarzyszenia jest Zarząd.
§ V.4. Zarząd zobowiązany jest dołożyć wszelkich starań w celu utrzymania zapasu środków na kontach Stowarzyszenia wystarczającego na pokrycie stałych zobowiazań Stowarzyszenia przez okres co najmniej dwóch miesięcy.
§ V.5. Do zawierania umów, udzielania pełnomocnictwa i składania innych oświadczeń woli, w szczególności w sprawach majątkowych upoważnieni są:
§ V.5.1. dowolnych dwóch członków Zarządu działających łącznie,
§ V.5.2. każdy członek zarządu działający samodzielnie, jeżeli wysokość podejmowanego zobowiązania nie przekracza 100 PLN.

§ VI. POSTANOWIENIE KOŃCOWE

§ VI.1. W sprawach nie uregulowanych w niniejszym statucie zastosowanie mają przepisy ustawy Prawo o Stowarzyszeniach.